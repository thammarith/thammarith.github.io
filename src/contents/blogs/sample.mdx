---
title: ใช้ iPad x Raspberry Pi 4 แทนคอม เวิร์คหรือโวะ?
date: 2021-03-04T00:00:00.000Z
description: เมื่อคอมพังเลยหยิบเอา iPad มาใช้แทนคอม!
isFeatured: false
featuredImage: featured-image.jpg
categories: ['enigneering', 'development']
tags: ['hardware', 'engineering', 'experiment']
---

abcdefghijklmnopqrstuvwxyzabcdefghijklmnopqrstuvwxyzabcdefghijklmnopqrstuvwxyzabcdefghijklmnopqrstuvwxyz

เรื่องมันมีอยู่ว่า คอมผมแบตบวม จะไปส่งซ่อมเห็นเราคาแล้วก็บาย คอมราคาสองหมื่นต้น ๆ ราคาเปลี่ยนแบตที่ศูนย์ล่อไปแปดพันบาท! บ้าไปแล้ว!

แต่ปัญหาก็คือต้องใช้คอม ไม่ใช้ก็ไม่ได้ ชีวิตติดโค้ด เลยนึกขึ้นได้ว่า ตอนนั้นที่ซื้อ iPad มา ก็ตั้งใจเอามาใช้แทนคอมนี่นา (แต่มันไม่เวิร์คเพราะมันไม่สามารถ inspect element บนบราวเซอร์ได้) แล้วก็บังเอิญไปเจอวิดีโอกับบทความที่เขาเอา Raspberry Pi 4 มาต่อกับ iPad แล้วก็ได้คอมสเปคพอใช้ได้เครื่องนึงเลย

เฮ้ย! มันน่าลองว่ะ!

จังหวะโคตรพอดี Raspberry Pi 4 ที่เคยสั่งไว้กับคีย์บอร์ด Keychron K3 ที่สั่งไว้ (และกว่าจะมาถึง...) ก็มาถึงในเวลาใกล้ ๆ กัน เลยได้เวลาจับมาลองเล่นดู

ถึงตรงไหน หลายคนอาจจะแบบ วดฟ... อะไรของเมิงงง _whyyyyyyy?_

**ผมว่าคำถามมันไม่ใช่ why? แต่เป็น why not? ต่างหาก 555555**

คราวนี้อุปกรณ์ก็พร้อมละ ผมก็ลง Ubuntu Server (+Kubuntu Desktop) บน RPi4 เซ็ท IP ให้เป็น static เวลา iPad แชร์เน็ตมาก็จะได้เชื่อมได้เลย ลง xrdp ไว้ แล้วก็ใช้ RD Client บน iPad ต่อเข้ามา เชื่อมเมาส์กับคีย์บอร์ดบลูทูธบน iPad แค่นี้ก็ได้คอมเครื่องนึงแล้ว!

ทีนี้ก็ได้เวลาลองว่าเวิร์คหรือไม่เวิร์ค

ตั้งใจว่าต้องการทดสอบโดยการเขียนบล็อคบทความนี้นี่แหละบน iPad x RPi4 จะได้รู้กันไปเลยว่าเป็นยังไง

## แล้วมันเป็นไง?

ข้อดีนึงของมันก็คือ เราจะได้ทั้ง iPad ที่มีจอสัมผัส พกไปไหนสะดวก + ความ universal ของ Raspberry Pi (มันก็คือคอมนี่แหละเนอะ)

แน่นอนว่า RPi4 มันคือคอมอย่างกากเครื่องนึง มันก็หน่วงอย่างรู้สึกได้ แต่มันก็ไม่ได้ช้าจนถึงขนาดว่าทำอะไรไม่ได้เลย เราสามารถเขียนโค้ดบน VS Code (ARM) ได้ปกติ ลง Extensions ที่ใช้ประจำไปหลายตัว ก็ laggy แหละ ถ้าจะเอามาใช้จริงจังเลยก็คงไม่เวิร์ค แต่เอามาใช้แก้ขัดได้ดีทีเดียวเลยล่ะ ไหนความที่มันเป็น ARM อีก บาง package ก็ใช้ไม่ได้

ปัญหานึงที่เจอก็คือ การเปลี่ยนภาษา อย่างเขียนภาษาไทยในบล็อคอันนี้ เราจะใช้คีย์บอร์ดภาษาไทยของ iPad OS ตรง ๆ เลยไม่ได้ ต้องไปตั้งเพิ่ม layout แล้วก็ใช้คีย์บอร์ดภาษาอังกฤษบน iPad แต่เลือก layout ภาษาไทยบน RPi มันก็จะงงหน่อย ๆ คิดว่าน่าจะหาทางแก้ได้ แต่ขี้เกียจ ลอล

อีกปัญหานึงที่เจอก็คือ RPi มันร้อนระดับนึงเลย นี่ขนาดซื้อพัดลม + Heat sink (อย่าทำเป็นเล่นไป มันมีขายจริงนะเฟร้ย เป็นของ official ด้วย!) พัดลมก็เสียงค่อนข้างดังพอให้รำคาญอยู่ระดับนึง

## สรุุป

ส่วนตัวแล้วคิดว่า RPi x iPad Pro สามารถใช้ได้ดีเลยทีเดียวแหละ แน่นอนว่ามันคงมาแทนเครื่องคอมพิวเตอร์เครื่องนึงไม่ได้เลย แต่มันเป็นอุปกรณ์เสริม iPad ที่ดีที่สุดเลยก็ได้มั้ง 55555

ถ้าคนเก่ง Linux หน่อยคง config อะไรได้มากกว่านี้ เราแม่ง noob Linux 555 แล้วก็ถ้าไม่ลง Desktop Environment (ไม่มี GUI) แล้วใช้ผ่าน SSH เอา เขียนโค้ดผ่าน Vim อะไรงี้ ก็น่าจะเร็วขึ้น แต่มันก็จะดูจอไม่ได้ ยกเว้นว่าจะรัน server ไว้แล้วเข้าไปดูผ่านบราวเซอร์บน iPad

ถ้าถามว่าสุดท้ายแล้วจะใช้แทนคอมเลยมั้ย ก็คงไม่ เพราะมันช้าเกินไป และก็มีข้อจำกัดหลายอย่าง

แล้วแบบนี้จะเสียเวลาลองไปทำไมล่ะ ในเมื่อผลก็พอเดาได้อยู่แล้ว (ตอนอ่านก็อ่านเจอว่าไม่ practical)

เพราะมันคือโอกาสได้ลองทำอะไรใหม่ ๆ ยังไงล่ะ ได้หาความรู้เพิ่ม ได้เห็นความเป็นไปได้ (และความเป็นไปไม่ได้) เพิ่ม สุดท้ายแล้วสิ่งที่ได้จากการเดินทางอาจจะไม่ใช่จุดหมายปลายทางหรอก แต่เป็นประสบการณ์ที่ได้ระหว่างทางต่างหากล่ะ

คม

บาย
